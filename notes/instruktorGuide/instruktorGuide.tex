\documentclass[a4paper]{article}

\usepackage{cmap}
\usepackage[utf8]{inputenc}
\usepackage[danish]{babel}
\usepackage [T1]{fontenc}
\usepackage[margin=2.5cm]{geometry}
\usepackage{hyperref}

\title{Instruktorguide\\Programmering og problemløsning}
\author{Jon Sporring}
\date{\today}

\begin{document}
\maketitle

\section{Forord}
Formålet med denne tekst er at beskrive de væsentlige elementer i
opgaven som instruktor på Programmering og Problemløsning.

\section{Ramme}
Kurset gives som en blanding af forelæsninger og øvelser. Der er en
kursusansvarlig (pt.\ Jon Sporring), undervisere (inkl.\ den
kursusansvarlige) og en række instruktorer og en koordinerende
instruktor. På engelsk kaldes disse roller nogle gange for Course
Responsible, Teachers og (Coordinating) Teaching Assistants. Til de
nyoptagne studerende på kurset er der også tilknyttet et antal
mentorer.

Kursets formål, omfang, indhold og eksamensbeskrivelsen kan læses på
\url{https://kurser.ku.dk/}. På \url{https://absalon.ku.dk/} findes
kursets Content-Management-System (CMS), som fungerer som vores
daglige læringsplatform. Internt bruger vi \url{https://slack.com} til
kortsigtet og \url{https://trello.com/} til langsigtet kommunikation
og \url{https://github.com/diku-dk/PoP.git} til deling af filer. På
alle systemer vil der være sider/sites som oprettes til indeværende
årgang. Den kursusansvarlige har adgang til tidligere årganges
information. Desuden bruger vi IT-systemerne Zoom, OnlineTA og
StafeliNT.

Kurset består af et antal forelæsninger givet in-real-life eller
uddelt som videoer, øvelser som enten er face-to-face eller online, og
det er opdelt i et antal perioder, som for det meste svarer til 1 uges
arbejde. Til hver periode hører en arbejdsseddel, som beskriver, hvad
læringsformålene er for den kommende periode, øvelses- og
afleveringsopgaver, og anden information som er vigtig for
perioden. Kursusansvarlig, undervisere og instruktorer mødes ugentligt
til et koordinerende møde, også kaldet instruktormødet, for at
koordinere aktivitererne omkring kurset.

Kurset lægger vægt på at give de studerende erfaring med at løse
(simple) problemer ved at skrive et program, og derfor er der
ca.\ dobbelt så megen tid afsat til øvelser i forhold til
forelæsninger.

\section{Ansvarsfordeling}
Det overordnede ansvar er fordelt som følger:
\begin{itemize}
\item Den kursusansvarlige har det overordnede ansvar og står for den
  generelle koordinering af kurset.
\item Underviserne står for at afvikle forelæsningerne, forberedelse
  af arbejdssedlerne, og koordineringen af kursets aktiviteter i de
  perioder, hvor den enkelte underviser underviser.
\item Hver instruktor er ansvarlig for et hold af studerende på ca.\ 25
  studerende, og hvert hold af nyoptagne studerende har også
  tilknyttet en mentor. Instruktorernes opgave er at fokusere på de
  studerendes læring og faglige aktiviteter, mens mentorernes opgave
  er at organisere sociale aktiviter. Hver instruktor skal varetage en
  række opgaver, hvor de væsentligeste er:
  \begin{itemize}
  \item afholdelse af øvelserne for deres hold,
  \item rettelse af afleveringsopgaverne,
  \item deltagelse i ugentlige instruktormøde,
  \item samarbejde med den tilknyttede mentor om de studerendes
    fremgang og velvære,
  \item korrekturlæse arbejdssedler og prøveprogrammere
    afleveringsopgaver cirka to gange på kurset,
  \item deltagelse i studiecaf{\'e} ca.\ 3 gange på kurset,
  \item holde øje med og interagere med de studerende på
    Absalonforummet efter tur ca.\ 3 gange på kurset,
  \item deltagelse ca.\ 1 gang i løbet af kurset som moderator til
    spørgetimen, og
  \item i mindre omfang afholdelse af ekstra øvelser og enkeltvejledning af
    studerende efter behov
  \end{itemize}
\item Den koordinerende instruktor har, udover de sædvanlige
  instruktoropgaver, yderligere ansvar for
  \begin{itemize}
    \item især i starten, at bistå nye instruktorer i opgaveretning
    \item at understøtte StafeliNT og OnlineTA
    \item at fordele opgaverrettearbejdet nogenlunde ligeligt bland
      instruktorerne.
    \item i mindre grad at hjælpe underviserne med udarbejdelse af
      undervisningsmateriale
  \end{itemize}
\end{itemize}
Til dette er der afsat timer til koordinator og undervisere, som
aftales med deres respektive sektionsleder, og 260 timer (2 blokke af
130 i 2020 tal) til instruktorerne og yderligere 80 timer til den
koordinerende instruktor. Hvis der er brug for yderligere resurser,
skal dette aftales med den kursusansvarlige, som derefter skal
forhandle med instituttet.

\section{Faste procedurer}
Overordnet set, så har vi har valgt at fortsætte nogle af de gode
elementer, som blev introduceret under hjemsendelsesårene med
coronavirussen, dvs. vi serverer den væsentligeste del som
videoforelæsninger, som de studerende gerne må have set inden de
kommer til timer, og vi har øget fokus på øvelser. I år 2022 forventer
vi 400 studerende, og pga.\ pladsmangel på fakultetet vil en del
øvelseshold blive undervist i store lokaler med flere hold
samtidigt. De studerende bliver inddelt efter deres uddannelse og
programmeringserfaringsniveau, og for hold, som bliver undervist i
samme lokale, vil vi stile mod at blande instruktorer med og uden
undervisningserfaring. I år vil vi forsøgsvis bruge My Study Group
systemet i Absalon til indeling og administration of de studerendes
studiegrupper.

Bemærk at halvdelen af opgaverne er individuelle og resten er
gruppeopgaver. De studerende må meget gerne lære af hindanden, men vi
skal hjælpe dem med at ungå plagiat. Altså, de må gerne tale sammen og
arbejde i grupper, men for individuelle opgaver er det vigtigt at vi
hjælper dem med at huske, at de gerne må diskutere generelle
programmeringselementer, men ikke om den specifikke
afleveringsopgaver.


For at sikre effektive arbejdsgange og ensartet høj kvalitet vil vi i
væsentligt omfang følge en række faste procedurer:
\begin{description}
\item[Ugens organisering] Kurset følger Skema A (tirsdag
  formiddag, torsdag formiddag og eftermiddag. Arbejdet for en typisk
  uge vil være
  \begin{description}
  \item[Inden tirsdag] forventes det at de studerende har set ugens
    udleverede videoer.
  \item[Tirsdag kl.\ 9.15-12.00] afholdes øvelser, hvor instruktoren
    giver evt.\ overordnet feedback på lørdagens aflevering, og hvor
    de studerende derefter fokusere på simple øvelser med fokus på at
    lære ugens grundlæggende syntaks og
    programmeringselementer. Instruktorerne bedes rapportere evt.\
    udfordringer med dagens materiale på Slack på en der til indrettet
    kanal.
  \item[Torsdag kl.\ 9.15-11.00] afholdes en forelæsning og en
    spørgetime af underviserne. Seancen bliver streamet på Zoom og
    derfor skal {\'e}n instruktor deltage og hjælpe underviseren med
    at sortere og udvælge spørgsmål under spørgetimen i rollen som
    moderator.
  \item[Torsdag kl.\ 11.15-12.00 og kl.\ 13.15-16.00] afholdes
    øvelser, hvor der primært arbejdes med afleveringsopgaven.
  \item[Fredag kl.\ 14.00-16.00] afholdes der studiecaf{\'e}, hvor de
    studerende kan arbejde med alle emner, men hvor der vil være 2-3
    PoP-instruktorer tilstede for at hjælpe med relevante problemer.
  \item[Lørdag kl.\ 22.00] afleverer de studerende deres afleveringsopgave.
  \end{description}

\item[En øvelsesgang] De studerende er fordelt efter erfaring, og der
  vil være behov for en hvis fleksibilitet i undervisningstilgangen.
  Som minimum skal hver øvelsesgang afholdes efter følgende skabelon:
  \begin{enumerate}
  \item Inden eller lige når øvelsesgangen starter opretter
    instruktoren en spørgeliste enten på en tavle i lokalet eller
    elektronisk, hvor de studerende skriver sig på. Når instruktoren
    har tid, kontakter instruktoren de studerende efter tur. Der
    lægges fokus på at hjælpe de studerende med selv at løse deres
    problemer. F.eks.\ ved at
    \begin{enumerate}
    \item bede dem beskrive problemet, og hvad de vil forsøg at gøre,
    \item hjælpe dem med at finde relevant materiale i pensum,
    \item stille udforskende spørgsmål, 
    \item hjælpe dem med at diskutere problemet i deres gruppe eller
      med dem de arbejder godt sammen med
    \item lave hypoteser og afprøve dem programmeringsmæssigt
    \item osv.
    \end{enumerate}
  \item Øvelsesgangen startes f.eks.\ ved at instruktoren siger
    velkommen eller på anden vis påkalder sig opmærksomhed.
  \item Tirsdag 9.15-9.30 (hvor relevant) gives overordnet feedback
    til forrige lørdags aflevering, og opgaveløsninger diskuteres
    generelt.
  \item Tirsdag 9.30-9.40 (hvor relevant) læses arbejdssedlen sammen
    med de studerende, og indholdet diskuteres for at afklare de
    væsentligeste spørgsmål og udfordringer og for at sikre at alle er
    klar til at gå igang med periodens opgaver. Instruktoren må gerne
    understrege hvordan arbejde med øvelsesopgaverne kan understøtte
    den senere løsning af afleveringsopgaven.
  \item Tirsdag 9.40-12.00 de studerende sættes i gang med
    øvelsesdelen af arbejdssedlen.
  \item Torsdag 11.15-11.25 gennemgås afleveringsopgaven igen og evt.\
    spørgsmål diskuteres i fællesskab.
  \item Torsdag 11.25-12.00 arbejder de studerende med afleveringsopgaven
  \item Torsdag 12.00-13.15 holder i hvertfald instruktorerne frokostpause.
  \item Torsdag 13.15-16.00 arbejder de studerende videre med afleveringsopgaven.
  \item Tirsdag og torsdag inden afslutning afrundes øvelsesgangen og
    der sikres, at de studerende har værktøj til og mod på at arbejde
    videre på egen hånd og særligt at de er godt klædt på til at løse
    afleveringsopgaven når relevant.
  \end{enumerate}
  
\item[Opgaveretning] Tilbagemelding på de studerendes opgaver er et
  af de væsentligeste pædagogiske elementer på kurset. Bemærk derfor
  følgende:
  \begin{itemize}
  \item Opgaverne er eksamensopgaver og skal behandles fortroligt,
    omhyggeligt og respektfuldt.
  \item Forelæserne og den kursusansvarlige har det endelige ansvar for
    opgaveretningen, men udførslen er uddelegeret til instruktorerne.
  \item Som udgangspunkt fordeles rettearbejdet ligeligt mellem
    instruktorerne, således at arbejdsbyrden bliver jævn. Som
    udgangspunkt retter hver instruktor sit holds opgaver, men der
    forventes fleksibilitet ved skævhed i antal, ved sygdom, eksamen
    osv.
  \item Det er vigtigt at give de studerende god feedback, både når en
    opgave er velgennemført og når ting kan forbedres. Husk at være
    åben og positiv i jeres feedback. Husk at det skrevne ord let kan
    misforstås.
  \item Det er også vigtigt at I er opmærksomme på ikke at bruge for
    meget tid på rettearbejdet. Afsæt gerne et bestemt tidsinterval
    til hele arbejdet og hold øje med jeres fremgang. Ret også gerne
    opgaverne sammen og diskut\'{e}r feedback, men husk at det skal være
    i et fortroligt rum.
  \item For at sikre at opgaverne bliver rettet med samme fokus, skal
    fokus være læringsmålene, beskrevet på arbejdssedlerne og ved
    benyttelse af StafeliNT.
  \item De studerende får mulighed for 1 genaflevering. Som
    udgangspunkt har de studerende 1 uge til genafleveringen, og den
    præcise udmøntning af afleveringstidspunktet er I velkomne til
    selv at fastsætte. Hvis en opgave ikke bliver afleveret til tiden,
    svarer det til et afleveringsforsøg. Hvis de studerende ønsker
    yderligere genafleveringsmulighed, skal de spørge
    den kursusansvarlige.
  \end{itemize}


\item[Et Instruktormøde] Formålet med et instruktormøde er at dele
  erfaring fra den forløbne uge og forberede det kommende
  arbejde. En typisk dagsorden er at,
  \begin{enumerate}
  \item Gennemgå undervisningsugen der gik inkl.\ udfordringer med rettearbejdet
  \item Gennemgå den kommende arbejdsseddel og periodens pædagogiske
    fokus
  \item Diskutere undervisningsugen der kommer
  \item Gennemgå studerende, som er udfordret med primær fokus på at
    sikre, at de studerende får afleveret og bestået deres opgaver
  \item Bekræft vagter til studiecaf{\'e}n og Absalon
  \item Aflev{\'e}r korrekturlæsning på den efterfølgende
    arbejdsseddel og bekræft korrekturlæser til arbejdssedlen 2 uger
    frem i tiden.
  \end{enumerate}
\end{description}

\end{document}
